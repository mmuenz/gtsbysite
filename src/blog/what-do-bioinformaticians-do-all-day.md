---
title: "What do bioinformaticians do all day?"
slug: "/blog/what-do-bioinformaticians-do-all-day"
date: "2023-05-19"
category: "Science"
---

A második kézenfekvő ötlet a csere lehetne, ha a gasztronómiai értelemben élvezhető zsiradékok – a vaj és a zsír – nem lennének olyan rettentően drágák, még a megugró árú olajat is felülmúlják, a zsír ára kilónként 1200, a vajé 1700-1900 körüli áron mozog. Vannak persze olyan elvakult zsírgyűjtögetők, akik a leveseken, alapleveken és sült húsok alatt összegyűlő zsírokat kis dobozokban gyűjtögetik, de ehhez valóban nagyon elvetemültnek kell lenni.

Ha már bő zsiradékban sütünk, még mindig az étolaj lesz a legolcsóbb választás, de ha figyelembe vesszük a húsok drágulását, egy vasárnapi rántott húsozás valódi luxustevékenységgé válik.

Már évekkel ezelőtt kísérletezni kezdtem olyan módszerekkel, amikkel kiüthetem az olajban tocsogást, aztán beletörődtem a vereségbe. Most újra felvettem a kesztyűt, és rafinált hadműveletekkel estem neki a küldetésnek.

### A rántott karfiol esete

Ha vega panírozott cucc, akkor karfiol vagy gomba: ezeket a zöldségeket nem könnyű szép, egyenletesen bundázni, így a trükközés is nehezebb velük. Az ötlet a következő volt: blansírozom a karfiolt, külön ropogós morzsát készítek kenyérből, azt megpirítom a sütőben, majd a ress, lecsöpögtetett karfiolt alaposan vajba forgatom, és a pirított morzsába hempergetem. Aztán a gyakorlatban másképp működött, mint képzeltem: a karfiol csupán az egészen aprócska szemcséket vette fel, a nagyobb darabokat ledobta magáról. Így is remek étel lett, de nem hasonlított rántott karfiolhoz. Itt tehát az a fontos, hogy minél finomabb szemű legyen a bunda.

### A krumpli legalább működik

A tepsis krumpli egy kellemes feladat, mert már korábban megfejtettem: a technológiát itt kacsazsírral írtam le, de olajjal is működik, a lényeg az előfőzés és az egyenletes zsiradékbevonat. A krumpli olajban sütéséről is készült egy külön tanulmány nemrég, amelyben a mekis titkot próbáltam megfejteni. Itt is fontos kitérni arra a problémára, miért lehetséges az, hogy a mirelit bundázott termékeket, halrudacskákat, pulykatallérokat simán lehet sütőben is sütni, és működik a dolog? A trükk itt az, hogy ezeket egyszer már elősütik olajban, ezért lesznek végeredményben éppoly rosszak, ha sütőben, mintha olajban sütnénk ki őket.
